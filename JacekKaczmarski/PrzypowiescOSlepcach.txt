Jacek Kaczmarski
"Przypowieść o ślepcach"
1975

- Potykam się, więc ręce w przód, do góry twarz, w dół lecę!        e A
O, ciemny Boże mego życia, miej mnie w swej opiece!                 e A
Nie puścić kija! Paść na wznak! Plecami na kamienie!                C G
To tylko rów, przydrożny rów, już po przerażeniu...                 D e

- Gdzie wleczesz nas, przeklęty kpie? Gdzie jesteś głupcze ślepy?   e A
Giń sam, jak chcesz, a nas ze sobą nie zabieraj w przepaść!         e A
W ręku mam twego płaszcza kłąb... Chryste! I ja padam!              C G
Z twarzy ucieka ciepło dnia! Biada nam, ginę! Biada!                D e

- Puść kij, którym mnie ciągniesz w dół! Upadliście, ja stoję!      e A
Puść kij, my dalej chcemy iść! Przeklęte nogi twoje!                e A
Nie puszcza! Ciągnie tam, gdzie garby poplątanych ciał!             C G
Ach, gdybym oczy miał!                                              D e

- Krzyk, hałas, co się dzieje tam? Bark tego co przede mną          e A
Twardnieje pod palcami, odgłosów pełna ciemność,                    e A
Szum drzew, kroki, własny oddech co słuchaniu wadzi...              C G
Cóż z groźnych przeczuć? Pójdę tam, gdzie ślepiec poprowadzi!       D e

- Z ręką na cudzych plecach iść - poniżenie i męczarnia!            e A
Każdy z nich inną kryje myśl, w inną się stronę garnie.             e A
Przy żarciu też - ten pierwszy syty się poczuje,                    C G
Kto szybciej zmaca gdzie jest chleb i szybciej go przeżuje!         D e

- Ciężko na końcu iść, tłum gnojem cię obrzuci,                     e A
Lecz zawsze będę tym, który ostatni się przewróci.                  e A
O, tak jak teraz! Padam na nich, kłębią się pode mną,               C G
A każdy swoje ciało ma i swoją w ciele ciemność!                    D e

- Cóż nam zostało, kiedy świata zabrakło dookoła?                   e A
Kije i sakwy, i kapoty, i palce w oczodołach!                       e A
Powiew wiatru, słońca promień na chciwe twarze brać,                C G
Padać i wstawać, padać i wstawać, padać i wstawać, padać i wstawać... D
I wstać!                                                            e
