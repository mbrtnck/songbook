Jacek Kaczmarski
"Opowieść pewnego emigranta"
1987

Nie bój się, nie zabraknie. To krajowa czysta.          d C
Ja, widzisz, przed wojną byłem komunista,               A7 g
Bo ja chciałem być kimś, bo ja byłem Żyd,               d C
A jak Żyd nie był kimś, to ten Żyd był nikt.            A7 g
Może stąd dla świata tyle z nas pożytku,                d C
Że bankierom i skrzypkom nie mówią - ty żydku!          A7 g

Ja bankierem nie byłem ani wirtuozem,                   d C
Wojnę w Rosji przeżyłem, oswoiłem się z mrozem          A7 g
I na własnych nogach przekroczyłem Bug                  d C
Razem z Armią Czerwoną, jako politruk.                  A7 g
Ja byłem jak Mojżesz, niosłem Prawa Nowe,               d C
Na których się miało oprzeć Odbudowę.                   A7 g

A potem mnie - lojalnego komunistę -                    d C
Przekwalifikowali na manikiurzystę.                     A7 g
Ja kocham Mozarta, Bóg - to dla mnie Bach,              d C
A tam, gdzie pracowałem - tylko krew i strach.          A7 g
Spałem dobrze - przez ścianę słysząc ludzkie krzyki,    d C
A usnąć nie mogłem przy dźwiękach muzyki.               A7 g

W następstwie Października tak zwanych "wydarzeń"       d C
Już nie byłem w Urzędzie, byłem dziennikarzem.          A7 g
Ja znałem języki, nie mnie uczyć jak                    d C
Pisać wprost to, co łatwiej można pisać wspak.          A7 g
Wtedy myśl się zrodziła - niechcący być może -          d C
Żem się z krajem tym związał - jak mogłem najgorzej     A7 g

Za tę hańbę zasługi - Warszawa czy Kraków -             d C
Gomułka nam powiedział: - Polska dla Polaków.           A7 g
Już nie dla przybłędów Pospolita Rzecz -                d C
Wiesław, jak Faraon, popędził nas precz                 A7 g
I szli profesorowie, uczeni, pisarze,                   d C
Pracownicy Urzędu, szli i dziennikarze.                 A7 g

W Tel Awiwie właśnie, zza rogu, z rozpędu               d C
Wpadłem na byłego kolegę z Urzędu                       A7 g
I pod Ścianę Płaczu iść mi było wstyd -                 d C
Czy ja komunista, czy Polak, czy Żyd?                   A7 g
Nie umiałem, jak on, chwały czerpać teraz               d C
Z tego, że się z bankruta robi bohatera.                A7 g

Wyjechałem. Przeniosłem się tutaj do Stanów.            d C
Mówią: - Czym jest komunizm - ucz Amerykanów.           A7 g
Powiedz im to co wiesz, co na sumieniu masz,            d C
A odkupisz grzechy i odzyskasz twarz.                   A7 g
A ja przecież nie umiem nawet ująć w słowa              d C
Jak wygląda to, com - niszcząc - budował.               A7 g

I tak sam sobie zgotowałem zgubę:                       d C
Meloman - nie skrzypek, nie bankier - a ubek;           A7 g
Oficer polityczny - nie russkij gieroj.                 d C
Ani Syjonista, ani też i goj!                           A7 g
Jak ja powiem Jehowie - za mną, Jahwe, stań,            d C     | x2
Z tą Polską związanym pępowiną hańb!                    A7 g    |
